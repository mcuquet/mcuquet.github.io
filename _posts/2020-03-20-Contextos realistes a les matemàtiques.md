---
layout: post
section: Blog
title: Contextos realistes a les matemàtiques
date: 2020-03-20
categories: "recerca matemàtica aplicada a l'aula"
---

{% newthought 'En aquesta tercera sessió del grup' %} de
«[Recerca matemàtica aplicada a l'aula](http://mcuquet.github.io/Blog/2019/12/07/Recerca-matem%C3%A0tica-aplicada-a-l'aula)»
en [Sergi](https://twitter.com/sergidelacruz) va presentar el 
[Cambridge Espresso #18: Using realistic contexts in mathematics](https://www.cambridgemaths.org/espresso/view/using-realistic-contexts-in-mathematics/).{% sidenote "espressos" "Els
[Cambridge Espresso](https://www.cambridgemaths.org/espresso/) són un tast
curt però intens de què diu la recerca en educació matemàtica sobre un tema
concret. Estan especialment dirigits a professors de matemàtiques i donen
quatre idees o guies per tenir en compte a l'aula i punters cap a lectures que
permetin aprofundir-hi." %}

{% marginfigure 'hansfreudenthal' 'images/HansFreudenthal.jpg' 'Hans Freudenthal. Font: [«Hans Freudenthal», _Viquipèdia_](https://en.wikipedia.org/wiki/File:Hansfreudenthal.jpg).' %}
En aquesta ocasió, el tema era l'enfocament de Freudenthal —o de l'escola
holandesa— sobre l'ús de contextos en el plantejament d'activitats matemàtiques
a l'aula, i que se sintentitza amb aquesta visió:

> L'aprenentatge de les matemàtiques hauria d'estar conectat amb l'experència
> real dels alumnes.

Segons aquest enfocament, cal construir la comprensió de les situacions en les
quals es plantegen els problemes més que no pas començar amb algoritmes i
fórmules. És a dir, començar amb estratègies informals per resoldre problemes
matemàtics i gradualment passar a matemàtiques més formals.

D'aquesta manera, es produeixen dos processos de **matematització**:

- **Matematització horitzontal** entre la realitat i el pensament abstracte o
  simbòlic.
- **Matematització vertical** dins del mateix pensament simbòlic.

{% maincolumn 'images/mathematising.png' 'El procés de matematització
horitzontal i vertical. Font: [Cambridge Espresso #18: Using realistic contexts in mathematics](https://www.cambridgemaths.org/espresso/view/using-realistic-contexts-in-mathematics/)' %}

Què ens aporta utilitzar aquest enfocament? Segons la recerca —sobretot
centrada als Països Baixos, però també a altres llocs—, l'enfocament de
Freudenthal sobre l'ús de contextos incrementa l'interès dels alumnes per les
matemàtiques, promou la discussió a classe, desenvolupa la competència
matemàtica, les estratègies informals i les habilitats de resolució de
problemes. També pot servir com a eina de motivació i per establir un punt de
referència que els alumnes recordin més tard.

Una de les qüestions que planteja l'Espresso és si l'ús de l'educació
matemàtica realista i d'aquest tipus de problemes casa amb certes
avaluacions. Aquest enfocament pretén aconseguir una comprensió més profunda
de les matemàtiques i necessita més temps que altres mètodes tradicionals.
Això pot esdevenir un problema en cursos curts i explícitament dirigits a
exàmens.

Podem concloure amb dues cites que resumeixen l'esperit d'aquest enfocament:

> Allò que els humans han d'aprendre no són les matemàtiques com un sistema
> tancat, sinó com una activitat, com el procés de matematitzar la realitat i
> si és possible fins i tot com el procés de matematitzar les matemàtiques.
>
> Freudenthal, 1968

> Les mates són totes «allà fora», només necessiten presentar-se als alumnes
> amb cura i a fons.
>
> Dickinson i Hough, 2012

## Referències

- [Cambridge Espresso #18: _Using realistic contexts in mathematics_](https://www.cambridgemaths.org/espresso/view/using-realistic-contexts-in-mathematics/).

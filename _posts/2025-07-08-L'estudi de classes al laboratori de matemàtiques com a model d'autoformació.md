---
layout: post
section: Blog
title: "L'estudi de classes al laboratori de matemàtiques com a model d'autoformació"
date: 2025-07-09
categories: "publicacions"
---

{% newthought "Al Congrés Català d'Educació Matemàtica" %} de Lleida hem
presentat una comunicació amb els companys del departament de matemàtiques de
l'Institut Antoni Cumella sobre l'estudi de classes que hem endegat aquest
curs.

L'estudi de classes, o _lesson study_, és un model de desenvolupament
professional dels docents centrat en el treball a l'aula. Les classes que
s'estudien són classes reals, però incloses dins d'un cicle de formació-acció
col·laborativa entre un equip de docents: es defineixen objectius
d'aprenentatge de l'alumnat, es revisen els recursos disponibles i la recerca
existent, es planifica una sessió per tal de fer visibles aquests objectius a
l'aula, un docent de l'equip porta a la pràctica la sessió mentre la resta
l'observen i finalment s'analitza conjuntament entre tot l'equip. En aquesta
comunicació presentem l'ús d'aquest model de formació a l'Institut Antoni
Cumella lligat a la implementació d'un nou Laboratori de Matemàtiques on es
posa en pràctica l'enfocament de les Thinking Classrooms de Liljedahl.

Areny, M., Cuquet, M., Palomo, M., Santmiquel, R. (2025). «[L'estudi de
classes al laboratori de matemàtiques com a model
d'autoformació](/Publications/L'estudi de classes al laboratori de matemàtiques
com a model d'autoformació/)». _Congrés Català d'Educació Matemàtica_, 7--9 de
juliol de 2025, Lleida.

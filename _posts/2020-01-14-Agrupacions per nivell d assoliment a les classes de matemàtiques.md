---
layout: post
section: Blog
title: Agrupacions per nivell d'assoliment a les classes de matemàtiques
date: 2020-01-14
categories: "recerca matemàtica aplicada a l'aula"
---

{% newthought 'La segona sessió del grup de treball' %} de
«[Recerca matemàtica aplicada a l'aula](http://mcuquet.github.io/Blog/2019/12/07/Recerca-matem%C3%A0tica-aplicada-a-l'aula)»
la va presentar la [Mamen](https://twitter.com/navio_mamen) a partir del
[Cambridge Espresso #5: Attainment grouping in mathematics learning](https://www.cambridgemaths.org/espresso/view/attainment-grouping-in-mathematics-learning/):
{% sidenote "espressos" "Els [Cambridge Espresso](https://www.cambridgemaths.org/espresso/)
són un tast curt però intens de què diu la recerca en educació matemàtica sobre
un tema concret. Estan especialment dirigits a professors de matemàtiques i
donen quatre idees o guies per tenir en compte a l'aula i punters cap a
lectures que permetin aprofundir-hi." %}
Què diu la recerca sobre l'efecte de l'agrupament d'alumnes segons el
seu nivell?

Abans de començar, el primer que diu la recerca és que és difícil definir què
és l'_habilitat matemàtica_, que la creença en una _habilitat matemàtica
innata_, indepentent del context, coneixement cultural o educació (formal o
informal), és falsa, i que pensar que aquesta habilitat és fàcilment mesurable
és una sobresimplificació. Per tant, ja d'entrada sembla que la decisió
d'agrupar els alumnes segons el seu nivell descansi en uns fonaments més aviat
dubtosos i poc estables.

L'espresso presenta diverses maneres en què se sol agrupar els alumnes segons
el seu nivell. Desconec la seva traducció al català, així que utilitzo la
terminologia anglesa amb una breu explicació:

- **Streaming** o **tracking**. Agrupa els alumnes d'un mateix any acadèmic
  segons el seu nivell en totes o gairebé totes les matèries.
- **Setting**. Agrupa els alumnes d'un mateix any acadèmic segons el seu nivell
  d'assoliment en matèries específiques, com ara matemàtiques, però no en
  totes les matèries del currículum.
- **Banding**. Els alumnes d'un mateix any s'agrupen en _bandes_ (per exemple,
  superior, mitja i inferior) segons el seu assoliment, però cada banda pot
  incloure més d'una classe amb nivell d'assoliment heterogeni (però dins del
  rang d'assoliment de la banda corresponent). És un agrupament que es podria
  considerar híbrid entre els anteriors i l'agrupament heterogeni.
- **Within-class**. Agrupa els alumnes de manera homogènia o heterogènia
  segons el nivell d'assoliment _dins de la classe_, però pel que fa a classes
  en conjunt són totes heterogènies.
{: .full-width-bullet }

L'agrupament per nivell es pot fer, doncs, a nivell de sistema, centre, any o
classe. A més, també s'utilitza la repetició de nivell, tot i que el seu ús
està en declivi als països de l'OECD i la recerca sembla indicar que no només
pot ser inefectiu sinó que pot arribar a reforçar desigualtats
socioeconòmiques.

Ara sí: quin és l'efecte d'aquests agrupaments?

1. Agrupar els alumnes per nivell a classe de matemàtiques (_setting_) o
   repetir curs{% sidenote "repeticio" "Els alumnes amb desavantatges
   socioeconòmics tenen moltes més probabilitats de repetir curs si estan en
   un agrupament per nivell de l'estil _setting_, fins i tot si es té en
   compte el rendiment acadèmic." %} tendeix a reproduir desigualtats
   socioeconòmiques. El mateix sembla que passa si l'agrupament per nivells és
   a totes les matèries (_tracking_).
   En canvi, endarrerir el moment en que es produeix aquest agrupament per
   nivell fins que els alumnes són més grans pot tenir efectes positius en
   l'assoliment de les matemàtiques. Almenys durant l'educació primària,
   ensenyar matemàtiques en grups heterogenis té un benefici clar.
2. Agrupar els alumnes per nivell, tant en totes les matèries (_tracking_) com
   només en algunes (_setting_), té efectes negatius en la motivació i
   l'autoestima en tots els nivells. A més, els alumnes dels nivells alts
   sovint sovint demanen baixar de nivell per poder seguir el currículum de
   matemàtiques més a poc a poc però a és profunditat.
3. Hi ha més problemes conductuals en agrupaments heterogenis.
4. Els agrupaments heterogenis requereixen més temps de planificació per part
   dels professors.
5. Els alumnes que s'agrupen heterogèniament mostren més actituds positives
   cap a les matemàtiques i l'escola en general i tenen més igualtat
   d'oportunitats.
6. L'evidència pel que fa al rendiment acadèmic no és clara, però en general
   suggereix que no hi ha pràcticament diferència de rendiment entre _setting_
   i grups heterogenis.
   - Alguns estudis mostren que _setting_ no proporciona cap benefici, i en
     canvi l'agrupament heterogeni proporciona un cert benefici perls alumnes
     amb un nivell d'assoliment més baix.
   - D'altres mostren que no hi ha cap efecte en cap dels agrupaments en
     general (tot i que alguns sí que mostren un cert benefici en
     matemàtiques).
   - Els avantatges de _setting_ són limitats i efecten només els alumnes amb
     un assoliment més alt.
   {: .full-width-bullet }
{: .full-width-bullet }

La conclusió final a la qual sembla arribar l'espresso és que els efectes
d'agrupar alumnes per nivells són altament complexos, però que en qualsevol
cas separar per nivell d'assoliment no hauria de ser la decisió per defecte.

## Referències

- [Cambridge Espresso #5: _Attainment grouping in mathematics learning_](https://www.cambridgemaths.org/espresso/view/attainment-grouping-in-mathematics-learning/).
- _[Setting or streaming](https://educationendowmentfoundation.org.uk/evidence-summaries/teaching-learning-toolkit/setting-or-streaming/)_. Education Endowment Foundation.

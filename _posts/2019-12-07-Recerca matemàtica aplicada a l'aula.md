---
layout: post
section: Blog
title: Recerca matemàtica aplicada a l'aula
date: 2019-12-07
categories: "recerca matemàtica aplicada a l'aula"
---

{% newthought 'Aquest curs' %} hem endegat un grup de treball entre uns quants
professors de matemàtiques. A l'estiu, tot compartint enllaços dels
[Espresso](https://www.cambridgemaths.org/espresso/) de [Cambridge
Mathematics](https://www.cambridgemaths.org), va sorgir interès en llegir
articles de recerca en didàctica de les matemàtiques o similars i discutir-los
conjuntament. La idea es va materialitzar el setembre passat amb la creació
del grup de treball de Recerca matemàtica aplicada a l'aula, recolzat pel
[CRP de Granollers](http://www.crpgranollers.cat/).

El funcionament és senzill. Cada sessió, un dels membres del grup ens acull al
seu institut i s'encarrega de llegir i presentar breument les idees clau
d'algun article, que després discutim entre tots. Després escollim una
activitat ja preparada (o que algú hagi si més no esbossat mínimament), la
treballem conjuntament i l'enriquim amb les conclusions que hem extret de
l'article. Els materials queden preparats durant la sessió, per tal que abans de
la següent tinguem temps de dur-la a l'aula. La següent sessió, abans de
començar amb el nou tema, arrenca amb una presentació breu de les produccions
dels alumnes i dels diferents nivells d'assoliment de les competències que ens
havíem marcat.

A l'inici de curs hem fet una proposta de temes a tractar amb els seus
corresponents articles, però cadascú és lliure de seleccionar-ne un altre si
té algun interès diferent.

Els temes i articles proposats de moment per a aquest curs són:

- **Resolució de problemes.** A partir de la secció corresponent dels
  _Principles and Standards for School Mathematics_ del National Council of
  Teachers of Mathematics (NCTM) dels Estats Units. El text que proposat són
  les pàgines 55 a 58 de la seva traducció al castellà, disponible al
  [CESIRE](https://agora.xtec.cat/cesire/wp-content/uploads/usu397/2019/01/processos_NCTM_tales.pdf).
- **Agrupacions per nivell d'assoliment a les classes de matemàtiques.** A
  partir del Cambridge Mathematics Espresso #5: _[Attainment grouping in
  mathematics learning](https://www.cambridgemaths.org/espresso/view/attainment-grouping-in-mathematics-learning/)_.
- **Contextos realistes a les matemàtiques.** A partir del Cambridge
  Mathematics Espresso #18: _[Using realistic contexts in
  mathematics](https://www.cambridgemaths.org/espresso/view/using-realistic-contexts-in-mathematics/)_.
- **Codocència en l'aprenentatge de les matemàtiques.** A partir del Cambridge
  Mathematics Espresso #21: _[Teaching assistants in mathematics
learning](https://www.cambridgemaths.org/espresso/view/teaching-assistants-in-mathematics-learning/)_.
- **El pas de primària a secundària.** A partir de l'article de [David
  Barba](https://twitter.com/davidbarba2) i [Cecilia
Calvo](https://twitter.com/CcBcnMvd) _[Bones activitats per a la transició entre primària i secundària](https://www.raco.cat/index.php/Noubiaix/article/view/302380/392058)_, publicat a la revista _Noubiaix_ 41 (2015).

Els materials que anem generant quedaran disponibles
[aquí](https://drive.google.com/drive/folders/1UdqqfjfpJmHne_RnKYx03lRGKs_ZEga_?usp=sharing).

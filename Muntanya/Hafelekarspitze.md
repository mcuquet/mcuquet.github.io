---
layout: page
title: Hafelekarspitze (2.334 m)
section: Muntanya
permalink: /Muntanya/Hafelekarspitze/
---

La manera fàcil de pujar el Hafelekarspitze és amb el telefèric (Nordkettebahn), que arriba fins a l'estació de Hafelekar, situada a 200 metres del pic (65 m de desnivell). Per pujar-hi caminant, des de **Hungerburg** (868 m), hi ha diverses opcions. La ràpida és tirar pel dret, tot fent el camí 216 que comença seguint la línia del telefèric, creua tres vegades la pista que va d'**Arzler Alm** a **Höttinger Alm**, i segueix fins a **Bodenstein Alm**, a uns 1.661 m. La durada fins aquí és d'1 hora 3/4. El camí segueix amunt, deixa algunes desviacions a mà dreta (alguna d'elles torna avall cap a Arzler Alm) i esquerra (cap a **Seegrube**, on hi ha una parada del telefèric) i passa pel costat de les barreres anti-allaus fins arribar a l'estació de Hafelekar i, 200 metres més endavant, el pic pròpiament dit. La durada de Bodenstein Alm al pic és d'1 hora 1/2 més. La tornada es pot fer pel mateix camí.

## Com arribar-hi

**Des d'Innsbruck:** Bus J fins al final (parada "Nordkette"). Es pot agafar a Marktplatz. Els horaris es poden consultar a [la web de l'IVB](http://www.ivb.at).

## Fotos

{% maincolumn "images/hafelekar_innsbruck.jpg" "Innsbruck, tot mirant enrere a mitja pujada." %}

{% maincolumn "images/hafelekar_seegrube.jpg" "Seegrube, des de poc més amunt de Bodenstein Alm." %}

{% maincolumn "images/hafelekar_antiallaus.jpg" "Les barreres anti-allaus, abans d'arribar a l'estació de Hafelekar." %}

{% maincolumn "images/hafelekar_corb.jpg" "Els corbs, senyors indiscutibles del pic." %}

{% maincolumn "images/hafelekar_goetheweg.jpg" "A l'est de Hafelekarspitze comença el Goetheweg, que caraneja la Nordkette." %}

{% maincolumn "images/hafelekar_bergstation.jpg" "L'estació de Hafelekar, vista des del cim." %}

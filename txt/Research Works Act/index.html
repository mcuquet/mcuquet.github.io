<!DOCTYPE html>
<html>
  <head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">

  <title>Research Works Act, la "SOPA" contra l'accés obert a la ciència</title>
  <meta name="description" content="Pàgina personal d'en Martí Cuquet">

  <!-- Google Fonts loaded here depending on setting in _data/options.yml true loads font, blank does not-->
  
    <link href='//fonts.googleapis.com/css?family=Lato:400,400italic' rel='stylesheet' type='text/css'>
  
  
  <!-- Load up MathJax script if needed ... specify in /_data/options.yml file-->
  
    <script type="text/javascript" src="//cdn.mathjax.org/mathjax/latest/MathJax.js?config=TeX-AMS-MML_HTMLorMML"></script>
  

  <link rel="stylesheet" type="text/css" href="/css/tufte.css">
  <!-- <link rel="stylesheet" type="text/css" href="/css/print.css" media="print"> -->

  <link rel="canonical" href="/txt/Research Works Act/">

  <link rel="alternate" type="application/rss+xml" title="Martí Cuquet" href="/feed.xml" />
</head>

  <body>
    <!--- Header and nav template site-wide -->
<header>
  <nav class="group">
<!--	<a href="/"><img class="badge" src="/assets/img/badge_1.png" alt="CH"></a> -->
    
      
		    <a href="/">Blog</a>
		  
  	
      
		    <a href="/Edu/">Educació</a>
		  
  	
      
		    <a href="/Research/">Research</a>
		  
  	
      
		    <a href="/Muntanya/">Muntanya</a>
		  
  	
      
		    <a href="/About/">About</a>
		  
  	
  </nav>
</header>

    <article class="group">
      <h1>Research Works Act, la "SOPA" contra l'accés obert a la ciència</h1>
<p class="subtitle"></p>


<p>Darrerament s’està parlant molt dels projectes de llei <strong><em><a href="http://ca.wikipedia.org/wiki/Stop_Online_Piracy_Act">Stop Online Piracy
Act (SOPA)</a></em></strong> i
<em><a href="http://ca.wikipedia.org/wiki/PROTECT_IP_Act">Preventing Real Online Threats to Economic Creativity and Theft of
Intellectual Property Act (<strong>PROTECT IP Act</strong>, o
<strong>PIPA</strong>)</a></em> als Estats Units.
Sigui dit de passada, per cert, que aquesta dèria nord-americana de posar noms
barrocs a les lleis per a fabricar un bon acrònim té certa gràcia, però a la
llarga s’acaba convertint en ridícula. El cas és que, de tirar endavant i
<a href="http://enfocant.net/noticia/sopa-caldo-de-la-censura-la-xarxa">aprovar-se</a>,
“el govern dels Estats Units podria blocar webs i ofegar-les econòmicament,
inclús si estan allotjades fora dels mateixos Estats Units, sense intervenció
judicial”. Tot plegat amb l’excusa de la defensa de la propietat
intel·lectual, que segons les últimes modes legislatives és més important que
la preservació de drets fonamentals com la llibertat d’expressió i de premsa o
la privacitat de les comunicacions. <a href="http://enfocant.net/noticia/sopa-caldo-de-la-censura-la-xarxa">Enfocant publicava aquest dilluns una
traducció d’un article al
Diagonal</a> “en
el qual s’explica amb detall el funcionament de la llei, qui hi ha al darrera
i qui s’hi ha posicionat en contra, i com això pot afectar la privacitat i
l’accés a internet dels usuaris”. Us recomano també el seguiment que n’està
fent l’<a href="http://arfues.net/">Arnau</a>.</p>

<p>El cas ha rebut més atenció encara després que fa dues setmanes diverses webs,
amb la Wikipedia al capdavant, <a href="http://www.vilaweb.cat/noticia/3972532/20120118/wikipedia-webs-sapaguen-llei-sopa.html">s’apaguessin un dia sencer en senyal de
protesta</a>.
No és la primera vegada que una Wikipedia tanca temporalment com a protesta.
L’octubre passat, <a href="http://enfocant.net/noticia/comunicat-de-la-wikipedia-italiana-sobre-la-llei-dintercepcions">la Wikipedia italiana va estar tres dies
tancada</a>
en protesta per la “llei interceptacions”, la que també s’ha conegut com Legge
Bavaglio (Llei Mordassa) o Amazza blogs (Mata blogs), que <a href="http://cuquet.wordpress.com/2010/07/11/mordassa/">ja he comentat
alguna vegada per aquí</a>. En
aquest cas, però, va ser la versió anglesa, la més important, qui va fer
l’apagada, i l’impacte es pot estimar amb <a href="https://en.wikipedia.org/wiki/Protests_against_SOPA_and_PIPA#January_18">el número de visites a la pàgina
principal</a>
que va rebre: 17.535.733 el dia de l’apagada, en comparació amb 4.873.388 el
dia anterior. Aparentment, després de la pressió la votació de la llei ha
quedat, de moment,
<a href="http://www.vilaweb.cat/noticia/3974060/20120121/votacio-lleis-antidescarregues-queda-aturada-eua.html">frenada</a>.</p>

<h1 id="research-works-act-copagament-i-accés-limitat-a-la-ciència">Research Works Act: copagament i accés limitat a la ciència</h1>

<p>Una altre projecte de llei nord-americà similar a la SOPA i la PIPA però que,
pel que sembla, està rebent molta menys atenció actualment és la <strong><a href="http://en.wikipedia.org/wiki/Research_Works_Act">Research
Works Act</a> (RWA)</strong>, o Llei
dels treballs d’investigació, que va començar a fer voltes per aquest món una
mica més tard, el 16 de desembre passat [<a href="http://www.nacionred.com/acceso-a-informacion/las-leyes-del-copyright-tambien-afectan-a-cientificos">L’Arnau se m’ha avançat i n’ha
parlat a NacionRed mentre estava escrivint aquest
article</a>].
De manera semblant a les dues lleis que pretenen protegir la propietat
intel·lectual, l’objectiu declarat de la RWA és bloquejar la distribució del
coneixement científic. Els detalls del món acadèmic, però, la fan diferent.</p>

<p>Deixant de banda la qüestió més fonamental de si la informació —i potser més
encara, el coneixement— haurien de ser lliures i accessibles per tothom, el
que sí que sembla indiscutible és el fet que el producte de la recerca
finançada públicament hauria de ser d’<a href="http://cuquet.wordpress.com/2010/06/21/acces-lliure-a-la-ciencia/">accés
obert</a> a
tothom. Al cap i a la fi, el coneixement que es genera amb recerca pública
s’ha pagat gràcies als impostos, i per tant pertany a la societat. El més
sorprenent, doncs, és que en general l’accés a aquest coneixement
—materialitzat en articles científics, bases de dades, etc.— quedi gairebé
sempre restringit. L’exemple més clar és segurament el dels articles publicats
en revistes científiques, a les que les biblioteques de les institucions de
recerca s’han de subscriure (per un bon pessic) i que els usuaris individuals
han de pagar a tant la peça. No és res més que un
<em><a href="https://www.nytimes.com/2012/01/11/opinion/research-bought-then-paid-for.html?_r=2">repagament</a></em>
per veure els resultats d’una recerca que ja s’ha pagat.</p>

<p>Resulta, però, que des del 2009 la política dels Estats Units sobre aquest
tema va fer un gir important, i molt interessant. <strong><em>National Institutes of
Health</em> (NIH)</strong>, la institució de recerca que gestiona el pressupost més gran
als Estats Units (30 mil milions de dòlars), va introduir un requeriment
important a tota la recerca que finança: els resultats de la recerca s’han de
fer sempre accessibles, <em>gratuïtament</em>, a través d’internet. Tothom pot
llegir-ne els resultats: pacients i metges, estudiants, investigadors i
professors. I no només dels Estats Units, sinó de tot el món. <a href="http://www.guardian.co.uk/science/2011/dec/08/publicly-funded-research-open-access">A la Gran
Bretanya tenen intenció de fer el
mateix</a>.
El que, de fet, és sorprenent, és que encara no sigui pràctica comuna a tots
els països.</p>

<p>Aquestes polítiques xoquen amb l’interès de les <a href="http://www.guardian.co.uk/science/2012/jan/16/academic-publishers-enemies-science">grans editorials
científiques</a>,
que volen seguir mantenint el seu monopoli <em>de facto</em>. De manera que han
impulsat el projecte de llei RWA, que <a href="http://scienceblogs.com/pharyngula/2012/01/elsevier_evil.php">prohibirà els requeriments que fins ara
està fent el
NIH</a> per a que
els resultats de la recerca pública siguin també públics, i les institucions i
científics que els vulguin consultar hagin de tornar a pagar per una cosa que
ja ha finançat la societat.</p>

<h1 id="el-valor-afegit-de-les-editorials">El valor afegit de les editorials</h1>

<p>Les editorials científiques es defensen argumentant que, encara que la recerca
sigui pública, la revisió, edició i publicació que elles fan dels articles
introdueixen un valor afegit i que, per tant, és totalment lògic cobrar-s’ho.
La qüestió, però, és que, com en el cas de la cultura, les facilitats d’edició
i distribució que proporciona internet fan gairebé innecessaris els
intermediaris. I més important encara, gran part del valor afegit ve de la
feina dels mateixos científics.</p>

<p>En aquest procés de creació, edició i publicació d’un article científic hi
participen certament diversos agents, i cada un hi aporta una part important.
Els primers són els mateixos autors de l’article, que han fet la recerca i
n’escriuen els resultats, com a part de la seva feina. Una vegada escrit
l’article, els autors el solen enviar a una revista científica, on l’editor el
distribueix entre un o més investigadors independents (els <em>referees</em>) que
revisen l’article per comprovar que sigui científicament acurat i recomanar-ne
o no la seva publicació, aconsellant canvis si hi són necessaris. Aquesta fase
aporta un gran valor afegit a l’article, que sol millorar substancialment.
Però els investigadors independents que hi participen no reben cap remuneració
de l’editorial: fan la feina per altruisme, o en tot cas entesa com a part de
la pròpia feina d’investigador en una institució determinada, però no a
l’editorial. Així, el valor afegit que realment hi aporta l’editorial és la
compaginació de l’article, la seva publicació, ja sigui en una revista en
paper o a internet, i la seva distribució.</p>

<p>Com en el cas d’altres expressions culturals —la música o la literatura, per
posar un exemple—, aquesta última part del procés s’abarateix i simplifica
enormement gràcies a les noves tecnologies, fins al punt de reduir al mínim la
necessitat d’un intermediari. Però, com també és el cas de les altres
indústries culturals, molts d’aquests “intermediaris” no s’han adaptat a la
nova situació i pretenen defensar el seu model de negoci a base de legislació
a mida. Tot i això, el cas de la investigació té una particularitat que fa la
situació encara més greu, i és el fet que en moltes ocasions tant la part
d’investigació com la d’escriure els resultats (els autors) i de revisar-los
(els <em>referees</em>) està finançada amb fons públics o que, en qualsevol cas, no
procedeixen de les editorials.</p>

<h1 id="què-diu-exactament-la-llei">Què diu, exactament, la llei?</h1>

<p>La part important
<a href="http://cyber.law.harvard.edu/hoap/Notes_on_the_Research_Works_Act">diu</a>:</p>

<blockquote>
  <p>No Federal agency may adopt, implement, maintain, continue, or otherwise
engage in any policy, program, or other activity that — (1) causes,
permits, or authorizes network dissemination of any private-sector research
work without the prior consent of the publisher of such work; or (2)
requires that any actual or prospective author, or the employer of such an
actual or prospective author, assent to network dissemination of a
private-sector research work.</p>
</blockquote>

<p>És a dir, pretén tallar d’arrel polítiques com les de la NIH que s’asseguren
l’accés obert a la seva recerca. I un pensa que, de fet, el text només afecta
“recerca del sector privat”. Però el problema ve de la definició que fa la
pròpia llei de “<a href="http://scienceblogs.com/pharyngula/2012/01/elsevier_evil.php">sector
privat</a>”:</p>

<blockquote>
  <p>(3) PRIVATE-SECTOR RESEARCH WORK- The term ‘private-sector research work’
means an article intended to be published in a scholarly or scientific
publication, or any version of such an article, that is not a work of the
United States Government (as defined in section 101 of title 17, United
States Code), describing or interpreting research funded in whole or in part
by a Federal agency and to which a commercial or nonprofit publisher has
made or has entered into an arrangement to make a value-added contribution,
including peer review or editing. Such term does not include progress
reports or raw data outputs routinely required to be created for and
submitted directly to a funding agency in the course of research.</p>
</blockquote>

<p>És a dir, si la recerca ha estat finançada públicament però l’editorial que en
publica el resultat és privada, es considera recerca del sector privat.</p>

<h1 id="i-qui-hi-ha-darrera">I qui hi ha darrera?</h1>

<p>La llei ha estat impulsada per <a href="http://en.wikipedia.org/wiki/Darrell_Issa">Darrell
Issa</a> (Partit Republicà) i <a href="http://en.wikipedia.org/wiki/Carolyn_B._Maloney">Carolyn
B. Maloney</a> (Partit
Demòcrata), que tenen en comú <a href="http://maplight.org/us-congress/contributions?sort=asc&amp;order=Recipient&amp;s=1&amp;office_party=House%2CDemocrat%2CRepublican%2CIndependent&amp;election=2012&amp;string=Elsevier&amp;business_sector=any&amp;business_industry=any&amp;source=All">haver rebut importants donacions de l’editorial
científica
<strong>Elsevier</strong></a>
en la seva campanya electoral. Aquesta editorial científica, una de les més
grans del món, ja <a href="http://www.guardian.co.uk/business/2008/may/30/armstrade.weaponstechnology">havia estat relacionada fa uns anys amb l’organització de
fires comercials
d’armament</a>.
També és una de les editorials que més ha abusat de la seva posició gairebé
monopolística. Com? Fent “paquets” de revistes, algunes molt bones i d’altres
que no interessen a gairebé ningú, i obligant les biblioteques a comprar o bé
tot el paquet o res. Elsevier no és l’única que fa això, però sí la més gran.
Per això últimament han aparegut campanyes com
<a href="http://thecostofknowledge.com/">aquesta</a>, on els científics es comprometen a
no no publicar ni revisar articles a les seves revistes.</p>

<h1 id="però-per-sort-també-hi-ha-oposició">Però, per sort, també hi ha oposició</h1>

<p>En principi, l’Associació Americana d’Editors (AAP) recolza la llei i
pressiona per a que tiri endavant. Però resulta que aquesta associació no va
consultar els seus membres, i uns quants ja se n’han començat a desmarcar,
fins al punt d’oposar-se frontalment a la RWA. <a href="http://cyber.law.harvard.edu/hoap/Notes_on_the_Research_Works_Act">Aquí n’hi ha una
llista</a>.
Inclús diverses editorials n’estan en contra. I finalment, un creixent grup de
científics; per citar alguns exemples de blogs que segueixo, <a href="http://gowers.wordpress.com/2012/01/21/elsevier-my-part-in-its-downfall/">Tim
Gowers</a>,
<a href="http://michaelnielsen.org/blog/on-elsevier/">Michael Nielsen</a>, <a href="http://dabacon.org/pontiff/?p=5995">Steve
Flammia</a>, <a href="http://www.scottaaronson.com/blog/?p=891">Scott
Aaronson</a>, <a href="http://dabacon.org/pontiff/?p=5982">Aram
Harrow</a>, <a href="http://cscs.umich.edu/~crshalizi/weblog/864.html">Cosma Rohilla
Shalizi</a>… I segur que n’hi
ha molts més. Per acabar, us recomano <a href="http://www.scottaaronson.com/writings/journal.pdf">aquest
text</a> (pdf), resum del
llibre <em>The Access Principle</em>, que explica la jugada de les editorials.</p>


    </article>
    <span class="print-footer">Research Works Act, la "SOPA" contra l'accés obert a la ciència - Martí Cuquet</span>
    <footer>
  <hr class="slender">
  <ul class="footer-links">
    <li><a href="/Contact"><span class="icon-mail"></span></a></li>    
    
      <li>
        <a href="//www.twitter.com/mcuquet"><span class="icon-twitter"></span></a>
      </li>
    
      <li>
        <a href="//github.com/mcuquet"><span class="icon-github"></span></a>
      </li>
    
      <li>
        <a href="/Blog/feed.xml"><span class="icon-feed"></span></a>
      </li>
      
  </ul>
<div class="credits">
<span>&copy; 2001–2019 Martí Cuquet</span></br> <br>
</div>  
</footer>

  </body>
</html>
